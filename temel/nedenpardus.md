# Neden Pardus

## Neden Pardus?

* Özgür ve tam bağımsız olması: Bilgi ancak açık kaynak kodlu (özgür) işletim sistemlerinde güvenle saklanabilir. Pardus, açık kaynak kodlu özgür ve millileştirilmiş bir işletim sistemi olması nedeni ile bilgi teknolojilerindeki bağımsızlığımızı sağlamakta çok önemli bir alan sağlamaktadır. Askeri, siyasi, adli, mali ve kültürel anlamda tam bağımsızlık için teknolojik bağımsızlık zorunludur. 

* Yerli ve milli olması: Pardus, TÜBİTAK tarafından geliştirilen ilk ve tek yerli ve milli işletim sistemimizdir. Yerli; ürünün fiziki olarak Türkiye’de üretilmesi anlamına gelirken; milli ürün tanımı söz konusu ürünün anahtarının kimde olduğundan bahseder. Dolayısıyla yerli olmamak dışarıya bağımlı olma anlamına gelirken, milli olmamak da anahtarın sahibinin başkasında olmasında hareketle, dışarıya bağımlı olma anlamına gelmektedir. Yurtdışından alınan ürünler hem bilgi güvenliği hem de dışa bağımlılık açısından önemli maliyetler doğurmaktadır. İş bu nedenlerle ülkemizde yerli ve milli bir işletim sistemi olması hayati önemdedir. 

* Açık kaynak kodlu olması: Pardus özellikle altyapısı bakımından Türk mühendis ve tasarımcıların geliştirdiği Debian GNU/Linux temelli açık kaynak kodlu ücretsiz bir işletim sistemidir. Bağımsız ve güvenli bir bilişim altyapısına sahip olmak için açık kaynak teknolojileri kritik önem taşımaktadır. Bu teknoloji sayesinde kullanıcılar bilişim alanında tüketici olmaktan çıkıp üretici olabilme şansına sahip olurlar. 

* Yüksek güvenlik: Pardus Siber güvenlik açısından önemli avantajlar sunar. Linux sistemlerinde virüs ve fidye yazılımları ya barınamaz ya da sisteme bulaşamaz. Yani Pardus işletim sistemi kullanıcılara virüs kelimesini kullanmayı adeta yasaklar. Milli Savunma Bakanlığında da Pardus kullanımının arttırılmasına dair çalışmalar Pardus’un güvenlik için ne kadar hayati önemde olduğunu kanıtlar biçimdedir. 

* Ücretsiz olması: Pardus tamamen ücretsizdir. Hiçbir ücret ödemeden sahip olabilirsiniz. Ayrıca birçok programa ücretsiz şekilde erişim sağlayabilirsiniz. 

* Her şeyin dahil olması: Pardus işletim sistemi kurulduğunda kullanıcıların ihtiyaç duyacağı temel programlar sistemde hazır yüklenmiş haldedir. Libreoffice gibi güçlü bir ofis yazılımını tam Türkçe ve ücretsiz sağlar. Böylece yazılar, sunumlar, hesap tabloları ve diğer gereksinim duyulan belgeler Pardus'la kolayca hazırlanabilir. Daha önce hazırlanmış belgeler de problemsiz açılıp güncellenebilir. 

* Düşük donanımlarda çalışması: Pardus sistem kaynaklarının düşük kullanımını ve sistemin hızlı olmasını hedeflemektedir. Pardus’ta rahatça çalışabilmeniz için nispeten düşük donanım içeren bir bilgisayar bile yeterlidir. Donanım kaynaklarını tüketmeden en zayıf bilgisayarlarda bile çalışabilmektedir. 

* Kurulum ve kullanımının basit olması: Pardus’un kullanımı gayet kolaydır, gerçek bir kullanıcı dostudur. Teknik desteğe ihtiyaç duyma minimum düzeydedir. Kurulmadan dahi çalışmaya başlayabilir, hızlı ve kolay kurulur. Türkiye içerisinde ve özellikle kamu kurumlarında rahat kullanılabilecek şekilde oluşturulmuş/geliştirilmiş ve Türkiye’deki kullanıcı alışkanlıkları ve ihtiyaçlarına uygun hale getirilmiş bir işletim sistemidir. 

* Yazılım depolarından basit program kurulumu: Pardus’a kurulacak programlar yazılım deposunda sizin için hazır halde bulunur, güvenilir ve stabil bir şekilde Pardus Mağaza’dan indirip kurabilirsiniz. 

* Performans yüksekliği: Pardus, uzun kullanım sonrası performans kaybı yaşamaz, sistemi uzun süre kullanabilirsiniz. Bu sayede sistemi sık sık tekrar kurmak zorunda kalmazsınız. 

* Donanım sürücü sorunu olmaması: Pardus kurulurken sizin için gerekli olan donanım sürücülerini yükler ve donanımlarınızı otomatik olarak tanır. (Sadece kapalı kaynak kodlu sürücülerde sıkıntılar yaşanabilir fakat bu konudada çalışmalar devam etmektedir.)

* Güncellemenin kolay olması: Pardus Mağaza’da programlar için güncellemeler geldiğinde sizin için uyarı oluşur ve bir iki tıklama ile programlarınızı güncelleyebilirsiniz. İşletim sistemi güncellemede ise Pardus yönlendirmeleri ile kolay ve pratik bir şekilde yapabilirsiniz. 

* Türkçe dil desteği olması: Pardus, nihai ürün ve kullanışlılık açısından bakıldığında Türkçe konusunda diğer dağıtımlardan daha ileride, Pardus alt projeleri ve kullanıcıların ihtiyaç duyabileceği diğer paketleri de içeren, Türkiye içerisinde ve özellikle kamu kurumlarında daha rahat kullanılabilecek şekilde özelleştirilmiş ve Türkiye’deki kullanıcı alışkanlıkları ve ihtiyaçlarına daha uygun bir dağıtımdır. 

* Kararlı (stabil) bir işletim sistemi olması: Pardus güçlü altyapısı sebebiyle kararlı bir işletim sistemidir. Kullanım süresince donma ve çökme sorunlarına nadiren rastlanır.

* Diğer debian yada linux dağıtımlarından farklı olarak arkasında TUBİTAK ULAKBİM gibi kamusal güçlü bir merkezin oluşu, aynı zamanda Pardus kelimesi itibariyle eskiden bugüne gelen ekosistemin varlığı. Ayrıca Pardus Etap ile birlikte eğitim-öğretim faaliyetlerinde bulunulması; Kamusal göçün son süreçte hızlanması bizi PARDUS İŞLETİM SİSTEMİ kullanmaya yönlendirmiş ve bu hususta gönüllü platform kurmamızda etkili olmuştur.
