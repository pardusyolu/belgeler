Anasayfa Karşılama Yazımız

Pardus’un ilk kararlı sürümünü yayınladığı 2005’den bu yana kişisel olarak takip etmekte ve her yeni sürümünde heyecanla bilgisayarımıza yüklemekteydik. Sonrasında 2011 yılının son aylarından itibaren TÜBİTAK bünyesinde yeniden yapılanma yapılmış ve 25 Ocak 2013'te Debian tabanlı ilk kararlı Pardus sürümü "Pardus 2013 Anadolu Parsı" adı ile yayınlanmıştır. Fatih projesi kapsamında akıllı tahtalarda kullanılması ve gerekse Bakanlıkların Pardus İşletim Sistemi’ne göçü hızlandırması bizleri yeniden heyecanlandırmıştır. 
   Bizler hiçbir ticari kaygı gözetmeksizin Pardus İşletim Sistemi hakkında haber, yorum, Pardus kurulumu ve pardus ile alakalı kişisel video paylaşımları ile karşınızda olacağız. Kendimizi Pardus gönüllüleri olarak görmekteyiz.Pardus kullanıcısı ya da adayı olan sizlere elimizden geldiğince yardımcı olacağız. Kendimizde Linux,Pardus anlamında araştırmacı olmalıyız. Asıl hedefimiz Pardus İşletim Sistemi’ne olan göçün hızlandırılması, ülkemizde Pardus merkezli ekosistemin oluşmasına yardımcı olmaktır. Ülkemizde bilimsel ve kamu alanlarındaki çalışmaların açık kaynak kodlu işletim sistemleriyle ve açık kaynak kodlu programlarla desteklenmesi gerektiğini düşünmekteyiz. Resmi Kurumlarda’ki Pardus göçünün yanında; vatandaşlar tarafından da kişisel bilgisayarlarında Pardus İşletim Sistemini tercih etmeleri sağlanacaktır. Diğer önemli konuların başında ise siber güvenlik önlemlerinin alınması açık kaynaklı Pardus İşletim Sistemi ile daha kolay ve özgür olacaktır. 
   Tüm bu hususiyetlerle beraber Pardus’un ülke, dünya ve insanlık geleceği açısından önemli bir hamle olduğunu düşünüyoruz. Enternasyonel anlamda Linux ve Pardus insalığın ortak malı ve tüm dünya insanlığının geleceğe mirasıdır. Pardus’a gönül vermiş eski ve yeni tüm ULAKBİM ekipleri başta olmak üzere tüm Pardus gönüllülerini selamlıyoruz.
